## Cos’è WordPress ?

**WordPress è un CMS** (Content Management System) ovvero un **sistema di gestione dei contenuti** che ti permette di poterlo utilizzare per creare siti internet e blog senza conoscere nulla di programmazione.

Nella pagina [Wikipedia c’è scritto che WordPress è una piattaforma software di “Blog”](https://it.wikipedia.org/wiki/WordPress), questo poteva essere vero i primi anni ma negli anni successivi la piattaforma ha fatto dei passi da gigante tanto che oramai viene utilizzata per qualsiasi tipologia di sito web.

È un [software Opens Source](https://it.wikipedia.org/wiki/Open_source) sotto [GNU](https://www.gnu.org/philosophy/free-sw.html) creato nel 2003 da Matt Mullenweg e Mike Little distribuito sotto [licenza GPLv2](https://wordpress.org/about/license/). La filosofia dietro il movimento del software Open Source è che sei libero di utilizzare, distribuire, copiare, modificare e/o migliorare WordPress senza dover chiedere il permesso a nessuno.

Il lavoro per contribuire a mantenere e migliorare sempre WordPress arriva da migliaia di sviluppatori, esperti, blogger, semplici utenti sparsi in tutto il mondo ed è per questo che WordPress non si può più ritenere di proprietà di una singola persona o società ma di tutti indistintamente.

È **sviluppato in PHP** e per il suo funzionamento si appoggia ad un **[gestore di dati MySQL](https://it.wikipedia.org/wiki/Database_management_system).**

Una delle peculiarità di questo software è di essere **gratuito**, questo vuol dire che per scaricarlo, installarlo ed utilizzarlo non dovrai pagare mai nulla, neanche a distanza di tempo, nessun abbonamento mensile, anche se a volte ho avuto clienti provenienti da agenzie web (anche rinomate) che si sono visti chiedere dei soldi per poter utilizzare WordPress.

Non farti trarre in inganno dal fatto che sia gratuito, WordPress ha alle spalle una [comunità di sviluppatori e supporto](https://wordpress.org/support/) tra le più grandi al mondo e viene utilizzato da i più grandi brand del mondo come ad esempio il New York Times, Microsoft, Playstation, Walt Disney, Mercedes-Benz; personaggi famosi come Sylvester Stallone, Rolling Stones, Usain Bolt e molti altri.
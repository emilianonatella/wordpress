## Cos’è un widget WordPress

Diciamo che un widget è un componente (come quelli di Jeeg robot d’acciaio) che esegue una funzione specifica, solo che non li devi lanciare, basta semplicemente trascinarli con il mouse dalla posizione dei widget disponibili sulla sinistra verso le sezioni apposite che si trovano sulla destra e posizionarli all’interno di una sezione che farà apparire il widget che genera la funzione all’interno della sidebar del sito web in posizioni specifiche.

Il widget può “apparire” anche in altre sezione del sito non solo nella sidebar, tutto dipende anche dal tema che si sta utilizzando e che permette di utilizzare widget anche in altre parti del sito.

Ogni widget ha un nome specifico in italiano che chiarisce la sua funzione ed ogni sezione dove si può trascinare il widget ha sempre un nome specifico che chiarisce la posizione dove sarà visualizzato il widget.

WordPress ha dei widget di default che saranno presenti ad ogni installazione ma ci si potrebbe ritrovare con nuovi widget installando un tema che mette a disposizione widget con funzioni particolari e stesso discorso installando dei plugin.

La sezione widget come detto prima la trovi sotto ad “Aspetto” nella barra dei comandi di sinistra.